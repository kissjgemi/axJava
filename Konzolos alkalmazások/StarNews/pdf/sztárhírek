A Naprakész Sztárhírek című internetes újság ismert emberek (sztárok) életének kiteregetésével foglalkozik. A sztárokat általában jellemzi 

a nevük (ez ismertté, azaz sztárrá válásuk után nem változik meg) és az emberi élet alatt szintén változatlan 

IQ (intelligencia hányados). 

Mindegyikük egyforma alap gázsit kap fizetésként. 

Fontos számukra, hogy hányszor ír róluk a média. 

Ez a szám egy megjelenik() metódus során növekszik, minden megjelenéskor eggyel. 

Az újság időnként foglalkozik igazi művész sztárokkal is (őket a művészeti águk is jellemzi), 

de inkább az RTL klub sztárjaival. 

Közismertté válás után már nem szokás megváltoztatni a művészeti ágat. 

Mindkét sztártípus esetén a fizetés()ük arányban van az IQ-jukkal: 

művészek esetén az alapfizetéshez hozzáadódik még az IQ X-szerese, 

ahol X minden egyes művészre egyformán érvényes szorzó, 

RTL klub sztárok esetén azonban a fizetés fordított arányban áll az IQ-val (minél kisebb az IQ, annál nagyobb a fizetés :)), esetükben az alapfizetéshez hozzájön még az IQ reciprokának Y-szorosa, 

ahol Y minden egyes RTL-klub sztár esetén egyforma. 

(A legostobább embernek sem 0 az IQ-ja J)

A vezérlő osztályban előbb legyen egy sztárválogató, ahol addig, amíg van jelentkező (sztarok.txt fájl), bekérik az illető nevét 

és megmérik az IQ-ját (mérés helyett használjon most véletlen-szám generátort). 

Ha ez az IQ egy megadott értéknél nagyobb, akkor az illetőből művész lesz, 

ha egy másik, az előzőnél kisebb megadott értéknél kisebb, akkor RTL sztár, a kettő között pedig sikertelen a válogatás.

A sajtófigyelő() N napon át „figyelje” a sajtót, és véletlenszerűen döntse el, hogy aznap épp kiről írnak (természetesen csak a beválogatott sztárok közül). 

(A megjelenés azt jelenti, hogy kiíratja az illető jellemző adatait, vagyis a nevét és a megjelenések számát - művésznél a művészeti ágat is.)

Végül készítsen egy kis statisztikát, és állapítsa meg, hogy az adott időszakban

a/ kiknek volt nagyobb hatásuk a kultúrára, azaz összesen kik jelentek meg többször a sajtóban, az igazi művészek vagy az RTL klubosok;

b/ melyik RTL klubos(ok)nak legnagyobb a fizetése, és melyik művész(ek)é a legkisebb.

Adjon rá lehetőséget, hogy lekérdezhessük, egy-egy inputként megadott művészeti ág esetén kik az újság potenciális riportalanyai.

Rendezze a szereplő embereket IQ szerint csökkenő sorrendbe.

A korábbiakhoz képest nincs benne új, próbálja önállóan megoldani.
