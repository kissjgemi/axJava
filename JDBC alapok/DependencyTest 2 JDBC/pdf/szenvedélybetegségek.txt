Egy pszichiátriai klinikán szenvedélybetegeket vizsgálnak. Egy emberen egyszerre csak egyfajta szenvedélyt tudnak vizsgálni, ezért a kórházi felvételkor egyértelműen el kell dönteni, hogy alkoholfüggő, vagy facebook-függő egyént vesznek-e fel. Egyelőre csak diagnosztizálnak, vagyis a vizsgálat célja annak eldöntése, hogy az illető valóban függő()-e.

A vizsgálat abból áll, hogy a pácienseket engedik tetszőleges sokszor inni() is és internetezni() is (de mivel egy büfé és egyetlen számítógép van, ezért egyetlen időpillanatban csak egy ember lehet a büfében, ill egy ember a gépnél – és hogy mérhető legyen az eredmény, ezért minden más italforrást és minden saját gépet elkoboznak).

Betegfelvételkor meg kell adni a páciens nevét, TAJ-számát, alkoholfüggők esetén azt is meg kell adni, hogy az illető visszaeső-e.

A vizsgálat során bárki iszik() és internetezik(), de csak az alkoholfüggőknél figyelik, hogy mennyit isznak, és a facebook-függőknél, hogy mennyit interneteznek. 
Facebook-függők esetén minden egyes internetezéskor eggyel nő a belépések száma. Alkoholfüggők egyszerre egy pohárral isznak, és ilyenkor az alkoholszintjük megnövekszik a paraméterként megadott pohárban lévő alkohol mennyiségével. 

A facebook-függő akkor tekinthető függőnek, ha az internetes belépések száma meghalad egy, az összes facebook-függőre egyformán érvényes határt. 

Alkoholistáknál a függőség megállapításakor azt is figyelik, hogy az illető visszaeső-e. Egy visszaeső akkor tekinthető függőnek, ha alkoholszintjük egy, az összes alkoholfüggőre egyformán érvényes határ1 érték fölött van, 
nem visszaeső esetén pedig akkor, ha ez az érték egy határ2 fölött.

Minden egyes páciens esetén a kórlapra majd a páciens neve és TAJ-száma mellé az kerül majd, hogy az illető függő-e vagy sem. (Rendes szövegként, vagyis: „függő”, „nem függő”.)

A pohar-at egyértelműen megadhatjuk a benne lévő ital nevének, mennyiségének és alkoholfokának megadásával. Ezek alapján kiszámolható a pohárban lévő alkoholmennyiség().

A vezérlő osztályban a szükséges adatok beállítása után regisztrálja() a pácienseket, amíg van betegfelvétel (paciensek.txt fájl). 
Azt, hogy milyen vizsgálatra veszik fel, most véletlenszerűen döntse el (egyforma eséllyel lehet ilyen is, olyan is). 
Ha alkoholfüggő vizsgálatra kerül, akkor azt is véletlenszerűen döntse el, hogy az illető visszaeső-e vagy sem.


Ezután, amíg tart a vizsgálat() (egy kérdésre adott válasz dönti el, hogy tart-e még, de egyszerűbb, és kényelmesebb, ha végtelen sokszor lefut egy ciklus), véletlenszerűen döntse el, hogy épp ki iszik, illetve ki internetezik a betegek közül. Aki iszik, az a rendelkezésre álló poharak közül véletlenszerűen választ egyet.

Végül összesítse az eredményeket: névsorba rendezve írassa ki az összes beteg adatát. Állapítsa meg, hogy ki(k) internetezett a legtöbbet, illetve, hogy összesen mennyi a megfigyelt betegek által fogyasztott alkoholmennyiség.

Ha látogató érkezik, akkor a rendszer meg tudja mondani, hogy a klinikán van-e a keresett páciens. (Ehhez célszerű definiálni a paciens osztályban az equals() és hashcode() metódusokat).

Segítség: A poharak listáját létrehozhatja sima konstans adatokkal definiált példányok hozzáadásával.


A korábbiakhoz képest nincs benne új, próbálja önállóan megoldani.
